# -*- mode: mandoku-view; -*-
#+TITLE: 王氏農書
#+DATE: 2015-08-24 23:03:33.806804
#+PROPERTY: ID KR3d0005
#+PROPERTY: BASEEDITION WYG    
#+PROPERTY: JUAN 卷十八
<pb:KR3d0005_WYG_018-1a>¶
欽定四庫全書¶
　農書卷十八　　　　　　　元　王禎　撰¶
　農器圖譜十三¶
　　灌溉門¶
灌溉之利大矣江淮河漢及所在川澤皆可引而及田¶
以為沃饒之資但人情拘於常見不能通變間(去/聲)有知¶
其利者又莫得其用之具今特多方捜摘既述舊以增¶
新復隨宜而制物或設機械而就假其力或用挑浚而¶
<pb:KR3d0005_WYG_018-1b>¶
永頼其功大可下潤於千頃髙可飛流於百尺架之則¶
逺逹穴之則潛通世間無不救之田地上有可興之雨¶
其用水有法槩可見矣故輯諸篇庻資農事云¶
<pb:KR3d0005_WYG_018-2a>¶
¶
<pb:KR3d0005_WYG_018-3a>¶
水柵排木障水也(集韵云柵倉格切說/文云竪木立柵也)若溪岸稍深田¶
在髙處水不能及則於溪之上流作柵遏水使之旁出¶
下溉以及田所其制當流列植樹樁樁上枕以伏牛擗¶
(脾役/切)以拉(盧合/切)木仍用塊石髙壘衆楗斜撐(平/聲)以邀水¶
勢此柵之小者如秦雍之地所拒川水率用巨柵其䝉¶
利之家嵗例量力均辦所需工物乃深植樁木列置石¶
囤長或百歩髙可㝷丈以横截中流使傍入溝港凡所¶
溉田畆計千萬號為陸海此柵之大者其餘各處境域¶
<pb:KR3d0005_WYG_018-3b>¶
雖有此水而無此柵非地利素不彼若葢工所未及也¶
今特列於圖譜以示大小規制庶彼方傚之俾水為有¶
用之水田為不旱之田由此柵也詩云山源洄洑溪澗¶
空兩岸對峙(直里/切)如崇墉傍田救旱無由供上流作障¶
憑地崇支分下灌畦磴重卧邀沛澤真伏龍復有川水¶
波濤洪枚樁列植當要衝仍制石廪如合縦(即容/切)要約¶
中流無必東穿渠逺溉波溶溶至今陸海稱秦中畎澮距¶
川惟禹功岡閒濬治方成農後世拒水能傍通却資沃¶
<pb:KR3d0005_WYG_018-4a>¶
灌開田封向來陂堨皆餘蹤海内萬水空朝宗餘波倘¶
使膏潤同縱有湯旱無饑凶坐令嵗嵗歌時豐富民有¶
具今始逄此柵功利将無窮¶
<pb:KR3d0005_WYG_018-5a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-5b>¶
水閘(乙甲/切)開閉水門也間(去/聲)有地形髙下水陸不均則¶
必跨據津要高築堤埧匯水前立斗門甃石為壁疊木¶
作障以備啟閉如遇旱涸則撤水灌田民頼其利又得¶
通濟舟楫轉(上/聲)激碾磑(五對/切)實水利之總揆也詩云陂¶
岸人呼古閘頭萬夫工役見重修禹門似是崇三級巫¶
峽還同束衆流少擘溝渠供碾磑每通膏澤到田疇休¶
将層閾輕抽去恐有他時旱暵憂¶
<pb:KR3d0005_WYG_018-6a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-6b>¶
陂塘説文曰陂野池也塘猶堰也陂必有塘故曰陂塘¶
周禮以瀦蓄水以防止水說者謂瀦者蓄流水之陂也¶
防者瀦旁之隄也今之陂塘即與上同考之書傳廬江¶
有芍(七畧/切)陂潁川有鴻隙陂廣陵有雷陂愛敬陂陽平¶
沛郡有鉗廬陂餘難徧舉其各溉田大則數千頃小則¶
數百頃後世故跡猶存因以為利今人有能别度地形¶
亦效此制足溉田畆千萬比作田圍特省工費又可畜¶
育魚鼈栽種菱藕之類其利可勝言哉詩云陂水塘髙¶
<pb:KR3d0005_WYG_018-7a>¶
復袤延拒流寧使迅如川斗門解洩三時旱尺澤能添¶
十倍田(裴延雋復修燕地故戾/陵諸堨溉田為利十倍)沃野號稱今陸海煙波¶
分得小江天便當卜此成歸計魚稻鄉中好度年¶
<pb:KR3d0005_WYG_018-8a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-8b>¶
水塘即洿池也因地形坳下用之瀦蓄水潦或修築甽¶
堰以備灌溉田畆兼可畜育魚鱉栽種蓮芡俱各獲利¶
累倍大凡陸地平田别無溪澗井泉以溉田者救旱之¶
法非塘不可夫江淮之間在在有之然官民異屬各為¶
永業嵗收産利誠用水之多便者詩云自是江淮地利¶
同預瀦塘水助吾農一泓積潦能施潤數頃良疇儘可¶
供頓使稻禾無旱涸更教魚鱉足涵容年來無闕重脩¶
築都水田官不爾慵¶
<pb:KR3d0005_WYG_018-9a>¶
¶
<pb:KR3d0005_WYG_018-10a>¶
翻車(甫煩/切)今人謂龍骨車也魏畧曰馬鈞居京都城内¶
有地可為園無水以灌之乃作翻車令兒童轉(上/聲)之而¶
灌水自覆漢靈帝使畢嵐作翻車設機引水洒南北郊¶
路則翻車之制又起於畢嵐矣今農家用之溉田其車¶
之制除壓欄木及列檻樁外車身用板作槽長可二丈¶
闊則不等或四寸至七寸(案四寸七寸制/太狹疑有誤)髙約一尺槽¶
中架行道板一條隨槽闊狹比槽板兩頭俱短一尺用¶
置大小輪軸同行道板上下通週以龍骨板葉其在上¶
<pb:KR3d0005_WYG_018-10b>¶
大軸兩端各帶拐木四莖置於岸上木架之閒人憑架¶
上踏動拐木則龍骨板隨轉(去/聲)循環行道板刮水上岸¶
此翻車之制關楗頗多必用木匠可易成造其起水之¶
法若岸髙三丈有餘可用三車中間(去/聲)小池倒(都皓/切)水¶
上之足救三丈已上髙旱之田凡臨水地段皆可置用¶
但田髙則多費人力如數家相助計日趨工俱可濟旱¶
水具中機械巧㨗惟此為最東坡詩云翻翻聨聨銜尾¶
鴉犖(吕角/切)犖确(胡角/切)确蛻骨蛇分畦翠浪走雲陣刺水¶
<pb:KR3d0005_WYG_018-11a>¶
緑秧抽稻芽洞庭五月欲飛沙鼉鳴窟中如打衙天公¶
不念老農泣喚取阿香推雷車¶
<pb:KR3d0005_WYG_018-12a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-12b>¶
筒車流水筒輪凡制此車先視岸之髙下可用輪之大¶
小須要輪髙於岸筒貯於槽乃為得法其車之所在自¶
上流排作石倉斜擗水勢急凑筒輪其輪就軸作轂軸¶
之兩傍閣於樁柱山口之内輪輻之間除受水板外又¶
作木圏縛繞輪上就繫竹筒或木筒(謂小輪則用竹筒/大輪則用木筒)¶
於輪之一週水激輪轉衆筒兠水次第下傾於岸上所¶
横木槽謂之天池以灌田稻日夜不息絶勝人力智之¶
事也若水力稍緩亦有木石制為陂柵横約溪流旁出¶
<pb:KR3d0005_WYG_018-13a>¶
激輪又省工費或遇流水狹處但壘石斂水凑之亦為¶
便易此筒車大小之體用也有流水處俱可置此但恐¶
他境之民未始經見不知制度今列為圖譜使倣傚通¶
用則人無灌溉之勞田有常熟之利輪之功也張安國¶
詩云象龍喚不應竹龍起行雨聨綿十車輻咿軋百舟¶
櫓轉此大法輪救汝旱嵗苦横江鎻巨石濺瀑叠城鼓¶
神機日夜運甘澤髙下普老農用不知瞬息了千畆抱¶
孫帶黄犢但看翠浪舞餘波及井臼舂玉飲酥乳江吴¶
<pb:KR3d0005_WYG_018-13b>¶
誇蹋車足繭要背僂此樂殊不知吾歸當教汝¶
<pb:KR3d0005_WYG_018-14a>¶
¶
<pb:KR3d0005_WYG_018-15a>¶
牛轉翻車如無流水處用之其車比水轉翻車卧輪之¶
制但去下輪置於車傍岸上用牛拽轉輪軸則翻車隨¶
轉比人踏功将倍之與後水轉翻車皆出新制欲逺近¶
傚之俱省工力詩云日日車頭踏萬回重勞人力亦堪¶
哀從今壠首澆田浪都自烏犍領上來¶
<pb:KR3d0005_WYG_018-16a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-16b>¶
水轉(張兖切/後同)翻車其制與人踏翻車俱同但於流水岸¶
邊掘一狹塹置車於内車之踏軸外端作一竪輪竪輪¶
之傍架木立軸置二卧輪其上輪適與車頭竪輪輻支¶
相間(去/聲)乃擗水傍激下輪既轉則上輪隨撥車頭竪輪¶
而翻車隨轉倒水上岸此是卧輪之制若作立輪當别¶
置水激立輪其輪輻之末復作小輪輻頭稍闊以撥車¶
頭竪輪此立輪之法也然亦當視其水勢隨宜用之其¶
日夜不止絶勝踏車東坡踏車詩畧云天公不念老農¶
<pb:KR3d0005_WYG_018-17a>¶
泣喚取阿香推雷車范至能詩云地勢不齊人力盡丁¶
男多在踏車頭此皆憫人事之勞也今以水力代之工¶
役既省所利又溥其殆仁智事歟詩云從來激浪轉筒¶
輪却恨翻車智未仁誰識人機盗天巧因憑水力貸疲¶
民¶
<pb:KR3d0005_WYG_018-18a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-18b>¶
衛(案驢一/名衛)轉筒車即前水轉筒車但於轉軸外端别造¶
竪輪竪輪之側岸上復置卧輪與前牛轉翻車之制無¶
異凡臨坎井或積水淵潭可用澆灌園圃勝於人力汲¶
引詩云世間機械巧相因水利居多用在人可是要津¶
難必遇却将畜力轉筒輪¶
<pb:KR3d0005_WYG_018-19a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-19b>¶
髙轉筒車其髙以十丈為凖上下架木各竪一輪下輪¶
半在水内各輪徑可四尺輪之一週兩傍髙起其中若¶
槽以受筒索其索用竹均排三股通穿為一隨車長短¶
如環無端索上相離五寸俱置竹筒筒長一尺筒索之¶
底托以木牌長亦如之通用鉄線縛定隨索列次絡於¶
上下二輪復於二輪筒索之間架刳(口孤/切)木平底行槽¶
一連上與二輪相平以承筒索之重或人踏或牛拽轉¶
上輪則筒索自下兠水循槽至上輪輪首覆水空筒復¶
<pb:KR3d0005_WYG_018-20a>¶
下如此循環不已日所得水不减平地車戽若積為池¶
沼再起一車計及二百餘尺如田髙岸深或田在山上¶
皆可及之今平江虎邱寺劍池亦類此制但小小汲飲¶
不足溉田故不録此近創此法已經較試庻用者述之¶
(所轉上輪形如軭制易繳筒索用人則於輪軸一端作/掉枝用牛則制作竪輪如牛轉翻車之法或於輪軸兩)¶
(端造作拐木如人踏翻車之制若筒索稍慢/則運移上輪其餘措置當自忖度不能悉陳)詩云戽車¶
㝷丈舊知名誰料飛空效建(上/聲)瓴(力丁/切)一索繳輪升碧¶
澗衆筒兠水上青㝠溉田農父無虞旱負汲山人頼乆¶
<pb:KR3d0005_WYG_018-20b>¶
寧顛倒救時霖雨手却從平地起清泠¶
<pb:KR3d0005_WYG_018-21a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-21b>¶
水轉髙車遇有流水岸側欲用髙水可用此車其車亦¶
髙轉筒輪之制但於下輪軸端别作竪輪傍用卧輪撥¶
之與水轉翻車無異水輪既轉則筒索兠水循槽而上¶
餘如前例又須水力相稱如打輾磨之重然後可行日¶
夜不息絶勝人牛所轉(上/聲)此誠秘術今表暴之以諭來¶
者詩云通渠激浪走轟雷激轉筒車幾萬回水械就携¶
多水上天池還㵼半天來竹龍解吐無雲雨(前人有象/龍喚不應)¶
(竹龍起行/雨之句)旱魃潛消此地灾安得臨流施此技樓居滌¶
<pb:KR3d0005_WYG_018-22a>¶
去暑天埃(今都城已有髙車用水飛上樓閣/散若霧雨頗聞費力故有上句)¶
<pb:KR3d0005_WYG_018-23a>¶
連筒以竹通水也凡所居相離水泉頗逺不便汲用乃¶
取大竹内通其節令本末相續連延不斷閣之平地或¶
架越澗谷引水而至又能激而髙起數尺注之池沼及¶
庖湢之間如葯畦蔬圃亦可供用杜詩所謂連筒灌小¶
園詩云刳竹作連筒流泉一脉通勢雖由上下用不限¶
西東逺借居人便常資沛澤功伊誰憑好手扶赴卧龍¶
公¶
<pb:KR3d0005_WYG_018-24a>¶
架槽木架水槽也間有聚落去水既逺各家共力造木¶
為槽遞相嵌接不限髙下引水而至如泉源頗髙水性¶
趨下則易引也或在窪下則當車水上槽亦可逺逹若¶
遇髙阜不免避礙或穿鑿而通若遇坳險則置之叉木¶
駕空而過若遇平地則引渠相接又左右可移隣近之¶
家足得借用非惟灌溉多便抑可瀦蓄為用詩云刳木¶
作槽身架水自泉口逺引無崇卑量移能左右梯空越¶
澗壑穴髙穿培塿人能禦天災豈非霖雨手¶
<pb:KR3d0005_WYG_018-25a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-25b>¶
戽斗(戽侯/古切)挹水器也唐韵云戽抒(上與/切)也抒水器挹也¶
凡水岸稍下不容置車當旱之際乃用戽斗控以雙綆¶
兩人掣之抒水上岸以溉田稼其斗或柳筲或木罌從¶
所便也詩云虐魃乆為妖田夫心獨苦引水瀦陂塘爾¶
器數吞吐繘(居律/切)綆(古杏/切)屢挈提項背頻傴僂搰搰(古/忽)¶
(切/)弗暫停俄作甘澤溥焦槁意悉甦物用豈無補毋嫌¶
量云小于中有倉庾¶
<pb:KR3d0005_WYG_018-26a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-26b>¶
刮車上(時掌/切)水輪也其輪髙可五尺輻頭闊止六寸如¶
水陂下田可用此具先於岸側掘成峻槽與車輻同闊¶
然後立架安輪輪輻半在槽内其輪軸一端擐以鉄鈎¶
木拐一夫執而掉之車輪隨轉則衆輻循槽刮水上岸¶
溉田便於車戽詩云創物須憑智巧先泝流能使迅如¶
川一輪隨手供翻轉衆輻循槽入斡旋已藉機衡欹矮¶
岸頓教膏澤上枯田桔橰戽斗雖云舊試向車頭較湧¶
泉¶
<pb:KR3d0005_WYG_018-27a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-27b>¶
桔橰(桔古屑切/橰古刀切)挈水械也通俗文曰桔橰機汲水也說¶
文曰桔結也所以固屬橰臯也所以利轉又曰臯緩也¶
一俯一仰有數存焉不可速也然則桔其植者而橰其¶
俯仰者與荘子曰子貢過漢隂見一丈人方将為圃畦¶
鑿隧而入井抱甕而出灌搰搰然用力甚多而見功寡¶
子貢曰有械於此一日浸百畦鑿木為機後重前輕挈¶
水若抽數如沃湯(案荘子作/數如泆湯)其名為橰又曰獨不見夫¶
桔橰者乎引之則俯舍之則仰彼人之所引非引人者¶
<pb:KR3d0005_WYG_018-28a>¶
也故俯仰不得罪於人今瀕水灌園之家多置之實古¶
今通用之器用力少而見功多者王契賦云智者濟時¶
以設功強名之曰桔橰何樸斵之太簡俾役力兮不勞¶
作固兮為我之身臨深兮是我之理若虞機張如鳥斯¶
企山有木用工見汲引之能巽乎水自我成潤物之美¶
不羸瓶而上出何抱甕之勤止執虚趨下雖自屈於勞¶
形持滿因髙終見伸於知己鄭圃之側潘園之旁溝塍¶
綺錯畎畝相望帶嘉蔬兮映芳草背古岸而靣垂楊欲¶
<pb:KR3d0005_WYG_018-28b>¶
建標以取别能舉直而自強若垂竿兮匪釣象爟火兮¶
無光不忘機以棄俗乃習坎而為常隨用舍而俯仰應¶
淺深而短長重泉之水兮不滯九畹之蘭兮益芳雖欲¶
絶學以棄智其若得存而失亡歌曰大道隠兮世人薄¶
無為守拙空寂寞老圃之道可行何耻見幾而作¶
<pb:KR3d0005_WYG_018-29a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-29b>¶
轆轤(轆力木切/轤力胡切)纒綆械也唐韵云圓轉木也集韵作櫝¶
轤汲水木也井上立架置軸貫以長轂其頂嵌以曲木¶
人乃用手掉轉(上/聲)纒綆於轂引取汲器或用雙綆而逆¶
順交轉所懸之器虚者下盈者上更相上下次第不輟¶
見功甚速凡汲於井上取其俯仰則桔橰取其圎轉則¶
轆轤皆挈水械也然桔橰綆短而汲淺獨轆轤深淺俱¶
&KR0244;其宜也仲子陵賦云木徳標象金行效事與桔橰之¶
用則同比簨虡之形不異井之弗幕瓶亦汔至當於要¶
<pb:KR3d0005_WYG_018-30a>¶
路之津存乎兼濟之地忠也陳力而就列孝也致飬而¶
不匱圓轉則智士之心通流乃仁者之志故轆轤之體¶
一有君子之道四觀其得位攸處居中特立從繩以寸¶
工假器以尺汲自上至下者念兹以有成虚往實來者¶
釋此而何執利物不言利急人之所急捨之則其道可¶
卷而懷用之則其功可俯而給(案唐仲子陵賦作用/之則其功可俯而拾)及¶
夫挈瓶所施懸綆所統崇朝以聞乎三㨗永日何啻乎¶
七縱為萬人仰與天下共其靜也則無機之機其動也¶
<pb:KR3d0005_WYG_018-30b>¶
則有用之用徳必不孤賢亦有凖泉䝉者道為之慶(案/唐)¶
(仲子陵賦/慶作發)井深者心為之軫(案易井渫不食為我心/惻深字當是渫字之誤)無¶
忘乎牽攣葢存乎汲引斯亦惠而不費乎賢人之業於¶
是乎盡也¶
<pb:KR3d0005_WYG_018-31a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-31b>¶
瓦竇泄水器也又名函管以瓦筒兩端牙鍔(五各/切)相接¶
置於塘堰之中時放田水須預於塘前堰内叠作石檻¶
以䕶筒口令可啟閉不然則水湊其䖏非惟難於窒塞¶
抑亦衝激滲漏不能乆穏必立此檻其竇乃成唐韋丹¶
為江南西道觀察使築堤扞江竇以疏漲此雖竇之大¶
者亦其類也詩云坡塘泄水瓦為筒好在田夫啟閉中¶
守口如瓶常處靜剸犀脫鞘忽為通髙低獨限淵源地¶
早晚能施沛澤功若道此中能救旱只疑窟宅接龍宫¶
<pb:KR3d0005_WYG_018-32a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-32b>¶
石籠(力董/切)又謂之卧牛判竹或用藤蘿或木條編作圈¶
眼大籠長可三二丈髙約四五尺以籖樁止之就置田¶
頭内貯塊石用擗暴水或相接連延逺至百歩若水勢¶
稍髙則壘作重籠亦可遏止如遇隈岸盤曲尤宜周折¶
以禦犇浪併作洄流不致衝蕩埂岸農家瀕溪䕶田多¶
習此法比於起叠堤障甚省工力又有石&KR1447;擗水與此¶
相類詩云誰編藤竹作長籠(盧紅/切)塊石填來勢自雄螮¶
(丁計/切)蝀(丁孔/切)有形横巨&KR1171;鯤鯨無力戰秋風波濤已捲¶
<pb:KR3d0005_WYG_018-33a>¶
犇騰勢壠畆都歸扞禦功擬喚六丁鞭爾去若為能障¶
百川東¶
<pb:KR3d0005_WYG_018-34a>¶
浚渠(浚與濬同開/治也深也)凡川澤之水必開渠引用可及於田¶
考之古有溝洫畎澮以治田水書云濬畎澮距川是也¶
逮夫疏鑿已逺井田變古後世則引川水為渠以資沃¶
灌按史記秦鑿涇為渠又關西有鄭國白公六輔之渠¶
外有龍首渠河内有史起十二渠范陽有督亢渠河北¶
有廣戾渠朗州有古史渠今懷孟有廣濟渠俱各溉田¶
千百餘頃利澤一方永無旱暵所謂人能勝天豈不信¶
哉後之人有能因其地利水勢繼此而作益國富民可¶
<pb:KR3d0005_WYG_018-34b>¶
見速效凡長民者宜審行之詩云疏鑿為渠趁地形昔¶
時遺跡見經營井田既廢阡陌作水利還從畚臿成㨗¶
要濟時通漕運㝷常决雨致豐盈即將導逹為長䇿願¶
溉膏腴富上京(漢武帝時白公復穿渠溉田民得饒足/其歌畧曰鄭國在前白渠起後舉臿如)¶
(雲决渠為雨且溉且糞長我禾黍衣食京師億萬之口/今燕地有後魏裴延儁所修舊督亢渠及故戾陵諸堨)¶
(溉田百萬餘畆遺/跡猶在故有上句)¶
<pb:KR3d0005_WYG_018-35a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_018-35b>¶
隂溝行水暗渠也凡水陸之地如遇髙阜形勢或隔田¶
園聚落不能相通當於川岸之傍或溪流之曲穿地成¶
穴以磚石為圏(去/聲)引水而至若别無隔礙則當&KR0191;視地¶
形用䇿索度其髙下及經由䖏所畫為界路先引濬犁¶
耕過後復浚掘及作甃穴上覆元土亦是一法如灌溉¶
之餘常流不絶又可蓄為魚塘蓮蕩其利亦博或貫穿¶
域邑巷陌及注之園囿池沼悉周於用雖逺近大小深¶
淺曲直不同然皆洑流内逹膏澤傍通水利之中最為¶
<pb:KR3d0005_WYG_018-36a>¶
永便此皆泉源在上或在平地易以通流如水在溝下¶
當車水上之溉田則一也或遇田澇則反能撤水下之¶
此又隂溝用水之變法詩云川陸由來迥不同豈知穴¶
地得潛通深邀别境無窮力逺濟吾鄉不旱功花徑有¶
同流暗水桃源誤認出殘紅却嗟疏鑿勞民力安得鞭¶
驅萬鬼工¶
<pb:KR3d0005_WYG_018-37a>¶
井穴地出水也說文曰清也易曰井冽寒泉食甃之以¶
石則潔而不泥汲之以器則飬而不窮井之功大矣按¶
周書云黄帝穿井又世本云伯益作井堯民鑿井而飲¶
湯旱伊尹教民田頭鑿井以溉田今之桔橰是也此皆¶
人力之井也若夫巖穴泉竇流而不窮汲而不竭此天¶
然之井也皆可灌溉田畆水利之中所不可闕者薛能¶
詩云源逺匠難㝷加欄底更深汲新聞土氣鑿徹見天¶
心滴亂瓶初發痕移甃漸沉雲雷如震用飛出便為霖¶
<pb:KR3d0005_WYG_018-38a>¶
水篣(薄庚/切)集韵云竹箕也又籠也夫山田利於水源在¶
上間有流泉飛下多經磴級不無混濁泥沙淤壅畦埂¶
農人皆編竹為籠或木條為捲芭承水透溜乃不壞田¶
詩云瀑布中懸䕶土沙飛流聚沫白生華即㸔器用成¶
天巧積雪巖前走浪花¶
　¶
　¶
　¶
<pb:KR3d0005_WYG_018-38b>¶
　¶
　¶
　¶
　¶
　¶
　¶
　¶
　農書卷十八¶
