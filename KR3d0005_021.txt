# -*- mode: mandoku-view; -*-
#+TITLE: 王氏農書
#+DATE: 2015-08-24 23:03:33.864727
#+PROPERTY: ID KR3d0005
#+PROPERTY: BASEEDITION WYG    
#+PROPERTY: JUAN 卷二十一
<pb:KR3d0005_WYG_021-1a>¶
欽定四庫全書¶
　農書卷二十一　　　　　　元　王禎　撰¶
　農器圖譜十七¶
　　蠶桑門¶
夫蠶之用桑必有鉤筐等器以供其事然逺近之間習¶
俗不通故其制度巧拙絶異彼有併力而不及此或一¶
工而兼倍今特采輯去短從長使知所擇夫桑具蠶之¶
用也故次扵蠶事之後¶
<pb:KR3d0005_WYG_021-2a>¶
桑几狀如髙櫈平穿二桄就作登級凡柔桑不勝梯附¶
須登几上乃易得葉齊民要術云採桑必須髙几士農¶
必用云擔負髙几遶樹上下今蠶家採彼女桑兹為便¶
噐梅聖俞詩云柔桑不倚梯摘葉頼髙几每扵得葉易¶
曾靡憂枝披(上/聲)躋陞類拾級下上異縁蟻閑置草舍傍¶
雞鳴或棲止¶
<pb:KR3d0005_WYG_021-3a>¶
桑梯説文曰梯木階也夫桑之穉者用几採摘其桑之¶
髙者須梯剶(丑全切/削去也)斫梯若不長未免攀附旁條不還¶
則鳩脚多亂樛(居秋/切)枝折垂則乳液旁出必欲趁扵髙¶
下随意去㽞須梯長可也齊民要術云採桑必須長梯¶
梯不長則髙枝折正謂此也詩云貫木取諸漸為梯利¶
用晉附彼墻下桑如躡平地迅女枝既不攀逺揚亦可¶
刄何當展所施摘蓮華峯峻¶
<pb:KR3d0005_WYG_021-4a>¶
斫斧桑斧也其斧銎(曲容/切)匾而刃闊與樵斧不同詩謂¶
蠶月條桑取彼斧斨以伐逺揚士農必用云轉身運斧¶
條葉偃落扵外即謂以伐逺揚也凡斧所剶斫不煩再¶
刄者為上至遇枯枝勁節不能拒遏又為上如剛而不¶
闕利而不乏尤為上也然用斧有法必須轉腕回刄向¶
上斫之枝查既順津脉不出則葉必復茂故農語云斧¶
頭自有一倍葉以此知科斫之利勝惟在夫善用斧之¶
效也梅聖俞詩云科桑持野斧乳濕新磨刃繁枿一以¶
<pb:KR3d0005_WYG_021-4b>¶
除肥條更豐潤魯葉大如掌吳蠶食若駿始時人謂斨¶
利俗今乃信　桑鉤採桑具也凡桑者欲得逺揚枝葉¶
引近就摘故用鉤木以代臂指板(普班/切)援之勞昔后妃¶
世婦以下親蠶皆用筐鉤採桑唐肅宗上元初獲定國¶
寳十三内有採桑鉤一以此知古之採桑皆用鉤也然¶
北俗伐桑而少採南人採桑而少伐嵗歲伐之則樹脉¶
易衰久乆採之則枝條多結欲南北随宜採斫互用則¶
桑斧桑鉤各有所施故兩及之不致偏廢梅聖俞詩云¶
<pb:KR3d0005_WYG_021-5a>¶
長鉤扳桑枝短鉤挂桑籠南陌露氣寒東方日光動少¶
婦首且笄幼女角已總競用採葉歸曾非事梳櫳¶
<pb:KR3d0005_WYG_021-6a>¶
桑籠集韻云籠大篝(古侯/切)也今謂有係筐也桑者便扵¶
携挈古樂府云羅敷善採桑(案今本作羅/敷善蠶桑)採桑城南隅¶
(方言/叶韵)青絲為籠繩(案今本作青/絲為籠係)桂枝為籠鉤今南方桑¶
籠頗大以擔負之尤便扵用梅聖俞詩云采采向桑郊¶
盈盈自持筥桂鉤帶月往穉葉和煙貯一心恐蠶饑搔¶
首促儔侣到家傾嫩緑刀几為㕮咀¶
<pb:KR3d0005_WYG_021-7a>¶
桑網盛葉繩兠也先作圏木縁圏繩結網眼圓垂三尺¶
有餘下用一繩紀為網底桑者挈之納葉扵内網腹既¶
滿歸則解底繩傾之或人挑負或用畜力䭾送比之筐¶
籃甚為輕便北方蠶家多置之詩云厥初結網功豈知¶
兼水陸制用有異同随宜可伸縮一網作領圏衆目寛¶
甕腹蠶家急葉時歸来傾萬緑¶
<pb:KR3d0005_WYG_021-8a>¶
劖(士咸/切)刀剶桑刃也刀長尺餘闊約二寸木柄一握南¶
人所桑剶桑俱用此刄北人斫桑用斧劖桑用鎌鎌刄¶
雖利終非本器不若劖刀之輕且順也若南人斫桑用¶
斧北人劖葉用刀去短就長兩為便也詩云晶熒一尺¶
鐡煆以赫連鋼剶斫有餘用功㝡在蠶桑樛附日以戕¶
新枝日以長胡為豳人歌獨取斧與斨　切刀斷桑刃¶
也蠶蟻時用小刀蠶漸大時用大刀或用漫䥷蠶多者¶
又用兩端有柄長刃切之名曰懶刀(懶刀如皮匠刮刀/長三尺許兩端有)¶
<pb:KR3d0005_WYG_021-8b>¶
(短木柄以手按刀半裁半/切斷葉雲積可供十筐)先扵長櫈上鋪葉匀厚人扵¶
其上俯按此刀左右切之一刃之利可桑百箔詩云煆¶
金作懶刀形制半圭璧一食飫十筐雙柲便兩搤切之¶
復裁之斷桑如雲積刀作千握絲功成在三尺(䥷查鎋/切秦云)¶
(切草也/又作䈟)¶
<pb:KR3d0005_WYG_021-9a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_021-9b>¶
桑碪爾雅曰碪謂之榩(音/䖍)郭璞曰碪木礩也碪從石榩¶
從木即木碪也碪截木為碢圓形竪理切物乃不拒刄¶
此北方蠶小時用刀切葉碪上或用几或用夾南方蠶¶
無大小切桑俱用碪也詩云團團几上碪尋常閑月魄¶
蠶月切柔桑纎纎雲縷積飼飬槃篚多收去淨無跡不¶
必在庖厨鼓刀刄聲剨(案原本剨訛/作割謹改正)¶
<pb:KR3d0005_WYG_021-10a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_021-10b>¶
桑夾挾桑具也用木礩上仰置叉股髙可二三尺扵上¶
順置䥷刃左手茹葉右手按刃切之此夾之小者若蠶¶
多之家乃用長椽二莖駢竪壁前中寛尺許乃實納桑¶
葉髙可及丈人則躡梯上之兩足後踏屋壁以胸前向¶
壓住兩手𦂳按長刃向下裁切此桑夾之大者南方切¶
桑唯用刀碪不識此等桑具故特歴説之以廣其利詩¶
云沃葉緑雲多吐出掌握内刃頭風雨聲紛然落呀喙¶
材良用有餘力小功輙倍春蠶食急時籧筐誠有待¶
<pb:KR3d0005_WYG_021-11a>¶
　農噐圖譜十八¶
　　織絍門¶
織絍婦人所親之事傳曰一女不織民有寒者古謂庶¶
士以下各衣(去/聲)其夫秋而成事烝而獻功愆則有辟是¶
也凡紡絡經緯之有數梭繀機杼之有法雖一絲之緒¶
一綜之交各有倫叙皆須積勤而得累功而至日夜精¶
思不致差互然後乃成幅匹如閨閫之屬務之不惟防¶
閑驕逸又使知其服被之所自不敢易也¶
<pb:KR3d0005_WYG_021-12a>¶
絲籰(玉縛/切)絡絲具也方言曰楥(音/爰)兖豫河濟之間謂之¶
轅(郭璞注云/所以絡絲)説文曰籰收絲者也或作&KR0008;從角間聲今¶
字從竹又從矍竹器從人執之矍矍然此籰之義也然¶
必竅貫以軸乃適扵用為理絲之先具也耕織圖詩云¶
兒夫督機絲輸官趂時節向来催租瘢正為坐踰越獨¶
来掉籰勤寜復辭腕脱辛勤夜未眠敗屋燈明滅¶
<pb:KR3d0005_WYG_021-13a>¶
經架牽絲具也先排絲籰扵下上架横竹列環以引衆¶
緒總扵架前經&KR1097;(與牌/同)一人往来挽而歸之紖軸然後¶
授之機杼前人織圖詩云素絲頭緒多羡君巧安排青¶
鞵(胡街/切)不動塵緩歩交去来脉脉意欲亂眷眷首重回¶
王言正如絲亦付經綸才¶
<pb:KR3d0005_WYG_021-14a>¶
緯(織絲/也)車方言曰趙魏之間謂之歴鹿車東齊海岱之¶
間謂之道軌今又謂繀(音/碎)車通俗文曰織纎謂之繀(蘇/内)¶
(切/)受緯曰莩其拊上立柱置輪輪之上近以鐡條中貫¶
細筒乃周輪與筒繚環繩右手掉輪則筒随輪轉左手¶
引絲上筒遂成絲繀以充織緯孫徳施賦云惟工藝之¶
多門偉英麗乎創形擬老氏之一轂兮應天運以回行¶
秉轉屈以成規兮不辭勞以自傾故其用同造物巧叅¶
天地軒轅垂衣因其以濟衮冕龍旂用康上帝勲存王¶
<pb:KR3d0005_WYG_021-14b>¶
室恵我皁𨽻觀其㣲風興扵軸端霧雨散扵&KR2943;輻制以¶
靈木絡以竒竹規朝日以為圓兮凖暈月以造象若洪¶
輪之在碓兮似蜘蛛之結網爾乃才藝妻妾工巧是嘉¶
或織錦組或匠綾羅(一作/紗)舒皓腕扵輕輪兮換擬景乎¶
鏡華絲成妙扵指端清籟幽而相和象蟋蟀之鳴户兮¶
類寒蝉之吟家¶
<pb:KR3d0005_WYG_021-15a>¶
¶
<pb:KR3d0005_WYG_021-16a>¶
絡車方言曰河濟之間絡謂之給(郭璞註曰所以/轉籰給事也)説文¶
云車柎(方無/切)為柅易姤曰繫扵金柅(柅女履切金者堅/剛之物柅者制動)¶
(之/主)通俗文曰張絲曰柅蓋以脱軖之絲張扵柅上上作¶
懸鉤引致緒端逗扵車上其車之制必以細軸穿籰措¶
扵車座兩柱之間(謂一柱獨髙中為通槽以貫其籰/軸之首一柱下而管其籰軸之末)人¶
既繩牽軸動則籰随軸轉絲乃上籰此北方絡絲車也¶
南人但習掉籰取絲終不若絡車安且速也今宜通用¶
詩云軖絲張柅復相牽絡婦車成用具全座上通槽連¶
<pb:KR3d0005_WYG_021-16b>¶
簨臼軸頭引籰逗繩圏一鉤逓控防偏度獨縷依循入¶
卧纒㡬向華筵曾誤認箜篌人坐理氷絃¶
<pb:KR3d0005_WYG_021-17a>¶
¶
<pb:KR3d0005_WYG_021-18a>¶
織機織絲具也按黄帝元妃西陵氏曰嫘祖始勸蠶稼¶
月大火而浴種夫人副禕而躬桑乃獻繭稱絲遂成織¶
絍之功因之廣織以給郊廟之服見路史傅子曰舊機¶
五十綜者五十躡六十綜者六十躡馬鈞者天下之名¶
巧也患其遺日䘮功乃易以十二躡今紅(音/工)女織繒惟¶
用二躡又為簡要凡人之衣(去/聲)被扵身者皆其所自出¶
也王逸賦曰(案此賦已/經刪節)織機功用大矣上自太始下訖¶
羲皇(案今本漢王逸/賦無此三句)帝軒龍躍伯余是創(案今本作/庶業是昌)俯¶
<pb:KR3d0005_WYG_021-18b>¶
亶聖思(案今本作/俯覃聖思)仰攬三光悟彼織女終日七襄(案今/本無)¶
(此二/句)爰制布帛始垂衣裳扵是取衡山之孤桐南岳之¶
洪樟賸復回轉刻象乾形大庭淡泊擬則川平光為日¶
月葢取昭明三軸列布上法台星兩驥齊首儼若将征¶
方圓綺錯極妙窮竒兎耳跧伏若安若危猛犬相守竄¶
身匿蹄髙樓雙峙下臨清池㳺魚銜餌瀺灂其陂鹿盧¶
並起織纎俱垂宛若星圖屈膝推移(案今本作一往/一来匪勞匪疲)¶
<pb:KR3d0005_WYG_021-19a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_021-19b>¶
梭通俗文曰織具也所以行緯之莎(蘇戈/切)藝苑曰陶侃¶
嘗捕魚得一梭還挿着壁有頃雷雨梭變赤龍躍去盖¶
梭得魚之象有化龍之義焉梅聖俞詩云給給機上梭¶
往返如度日一經復一絲成寸遂成匹虚腹鋭兩端素¶
手投未畢陶家挂壁間雷雨龍飛出¶
<pb:KR3d0005_WYG_021-20a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_021-20b>¶
砧杵𢷬練具也東宫舊事曰太子納妃有石砧一枚又¶
𢷬(亦作/搗)衣杵十荆州記曰秭歸縣有屈原宅女嬃廟𢷬¶
衣石猶存盖古之女子對立各執一杵上下𢷬練扵砧¶
其丁東之聲互相應答今易作卧杵對坐搗之又便且¶
速易成帛也魏璀賦云細腰杵兮木一枝女郎砧兮石¶
五彩聞後響而已續聴前聲而猶在夜如何其秋兮已¶
半扵是拽魯縞攘皓腕始扵揺揚終扵凌亂四振五振¶
驚飛鴈之兩行六舉七舉遏彩雲而一斷隱髙閣而如¶
<pb:KR3d0005_WYG_021-21a>¶
動度遥城而如散夜有露兮秋有風杵有聲兮衣可縫¶
佳人聴兮意何窮歩逍遥扵凉景暢容與扵晴空黄金¶
釵兮碧雲髪白素巾兮青女月佳人聴兮良未歇擘長¶
虹而乍開凌倒景而将越是時也餘響未畢微影方流¶
逶迤洞房半入宵夢窈窕閑舘方增客愁李都尉以胡¶
笳動泣向子期以鄰笛增憂古人獨感扵聽今者况兼¶
乎秋(案𢷬練賦此下尚/有二聨此本節去)願君無按龍泉色誰道明珠不¶
可投¶
<pb:KR3d0005_WYG_021-22a>¶
　農器圖譜十九¶
　　纊絮門(木棉/附)¶
纊絮禦寒古今所尚然制造之法南北互有所長故特¶
縂輯庶知通用近世以来復以木棉為助今附扵後¶
<pb:KR3d0005_WYG_021-23a>¶
絮車構木作架上控鉤繩滑車下置煑繭湯甕絮者掣¶
繩上轉滑車下徹甕内鉤繭出沒灰湯漸成絮段荘子¶
謂洴澼絖者(䟽云洴浮也澼/漂也絖絮也)古者纊絮綿一也今以精¶
者為綿粗者為絮因蠶家退繭造絮故有此車煑之法¶
常民藉以禦寒次扵綿也彼有𢷬繭為胎謂之牽縭者¶
較之車煑工拙懸絶矣詩云世有洴澼纊架構以車名¶
下上輪繩滑牽聨甕繭烹濟貧寒可禦售業價還輕會¶
遇不龜手百金為爾榮¶
<pb:KR3d0005_WYG_021-24a>¶
撚綿軸制作小碢或木或石上挿細軸長可尺許先用¶
叉頭挂綿左手執叉右手引綿上軸懸之撚作綿絲就¶
纒軸上即為紬縷閨婦室女用之可代紡績之功詩云¶
朶綿髙執玉叉頭細作垂絲撚復收待得功成付機杼¶
不知誰解衣(去/聲)新紬¶
<pb:KR3d0005_WYG_021-25a>¶
綿矩以木框方可尺餘用張繭綿是名綿矩又有揉竹¶
而彎者南方多用之其綿外圓内空謂之猪肚綿及有¶
用大竹筒謂之筒子綿就可改作大綿装時未免扡(池/解)¶
(切折/物也)裂北方大小用瓦盖各從其便然用木矩者㝡為¶
得法酈善長水經註曰房子城西出白土細滑如膏可¶
用濯綿霜鮮雪曜異扵常綿世俗云房子之纊也抑亦¶
類蜀郡之錦得江津矣今人張綿用藥使之膩白亦其¶
理也但為利者因而作偽反害其真不若不用之為愈¶
<pb:KR3d0005_WYG_021-25b>¶
詩云有繭盈頃筐置矩臨清溪綱繀由我張邉幅須爾¶
齊用装身上衣輕煗衷晴霓迆邐棄墻角未可同筌蹄¶
　　木棉序(附/)¶
桑土既蠶之後唯以繭纊為務殊不知木棉之為用夫¶
木棉産自海南諸種蓺制作之法駸駸北来江淮川蜀¶
既獲其利至南北混一之後商販扵此服被漸廣名曰¶
吉布又曰棉布(異物志云木棉之為布曰班布繁縟多/巧者曰城次粗者曰文縟又次粗者名)¶
(曰烏/驎)其幅疋之制特為長闊茸宻輕暖可扺繒帛又為¶
<pb:KR3d0005_WYG_021-26a>¶
毳服&KR0146;叚足代本物按裴淵廣州記云蠻夷不蠶採木¶
棉為絮又諸畨襍志云木棉吉貝木所生占城闍婆諸¶
國皆有之今已為中國珍貨但不自本土所産不能足¶
用且比之桑蠶無採飬之勞有必收之效埒之枲苧免¶
績緝之工得禦寒之益可謂不麻而布不繭而絮雖曰¶
南産言其適用則北方多寒或繭纊不足而裘褐之費¶
此㝡省便夫種植之法已載穀譜製造之具復列扵此¶
庶逺近滋習助桑麻之用兼蠻夷之利将自此始矣¶
<pb:KR3d0005_WYG_021-27a>¶
木棉攪車木棉初採曝之隂或焙乾南州異物志班布¶
吉貝木所生熟時状如鵞毳細過絲綿中有核如珠玽¶
(公後/切)用之則治出其核昔用輾軸今用攪車尤便夫攪¶
車四木作框上立工小柱髙約尺五上以方木管之立¶
柱各通一軸軸端俱作掉拐軸末柱竅不透二人掉軸¶
一人喂上棉英二軸相軋則子落扵内棉出扵外比用¶
輾軸工利數倍今特圖譜使民易傚(凡木棉雖多今用/此法即去子得棉)¶
(不致/積滯)詩云二木相摩運兩端宛如造物沒機闗霜棉山¶
<pb:KR3d0005_WYG_021-27b>¶
積珠論斗只在思樞柄用間¶
<pb:KR3d0005_WYG_021-28a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_021-28b>¶
木棉弹弓以竹為之長可四尺許上一截頗長而彎下¶
一截稍短而勁控以繩絃用彈棉英如彈毡毛法務使¶
結者開實者虛假其功用非弓不可詩云主射由来彀¶
此弓豈知弦法有他功却将一掬香棉朶彈作晴雲滿¶
座中　木棉捲筳(徒丁/切)淮民用薥黍梢莖取其長而滑¶
今他處多用無節竹條代之其法先将棉毳條扵几上¶
以此筳捲而扞之遂成棉筒随手抽筳每筒牽紡易為¶
匀細皆捲筳之效也詩云折得脩筳捲毳茸就憑瑩滑¶
<pb:KR3d0005_WYG_021-29a>¶
脱圓筒作棉匠具雖多巧獨有天然造物功¶
<pb:KR3d0005_WYG_021-30a>¶
木棉紡車其制比麻苧紡車頗小夫輪動弦轉莩繀随¶
之紡人左手握其棉筒不過二三續扵莩繀牽引漸長¶
右手均撚俱成𦂳(去/聲)縷就繞繀上欲作線織置車在左¶
再将兩繀棉絲合紡可為線棉南州異物志曰吉貝木¶
熟時状如鵞毳但紡不績在意小抽牽引無有斷絶此¶
即紡車之用也詩云莩繀随輪共一弦車頭霜縷入周¶
旋已知單𦂳(去/聲)匀堪愛更欲雙聨作線棉¶
<pb:KR3d0005_WYG_021-31a>¶
木棉撥車其制頗肖麻苧蟠車但以竹為之方圓不等¶
特更輕便按舊説先将紡訖棉繀扵稀糊盆内度過稍¶
乾然後将棉繀頭縷撥扵車上遂成棉&KR0008;詩云造形随¶
意作方圓終日悠悠聴撥旋待爾&KR0008;成足經緯却教機¶
杼得功全¶
<pb:KR3d0005_WYG_021-32a>¶
木棉軖床其制如所坐交椅但下空一軖四股軖軸之¶
末置一掉枝上椅竪列八繀下引棉絲動轉掉枝分絡¶
軖上絲&KR0008;既成次第脱䣃比之撥車日得八倍始出閩¶
建今欲傳之他方同趨省便詩云八繀棉絲絡一軖巧¶
憑坐椅作軖床試将觸類深思索麻苧鄉中用亦良¶
<pb:KR3d0005_WYG_021-33a>¶
木棉線架以木為之下作方座長濶尺餘卧列四繀座¶
上鑿置獨柱髙可二尺餘柱下横木長可二尺用竹篾¶
均列四彎内引下座四繀紡扵車上即成棉線舊法先¶
将此繀絡扵籰上然後紡合今得此制甚為速妙詩云¶
絲牽卧繀上拘聮雙縷俱成合線棉便向車頭施㨗巧¶
紡人特喜勝扵先¶
　　木棉總具¶
木棉總具其法自撥車軖床棉&KR0008;既成用漿糊煑過仍¶
<pb:KR3d0005_WYG_021-33b>¶
以木杖兩端掣之日㬠不時手搓乾濕得所絡扵籰上¶
而後經緯制度一倣紬類織絍機杼並與布同詩云棉¶
絲經絡比紬工織絍機張與布同既可為衣代紬布便¶
知器用兩相通¶
　¶
　¶
　¶
　農書卷二十一¶
