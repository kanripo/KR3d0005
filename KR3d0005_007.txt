# -*- mode: mandoku-view; -*-
#+TITLE: 王氏農書
#+DATE: 2015-08-24 23:03:33.572182
#+PROPERTY: ID KR3d0005
#+PROPERTY: BASEEDITION WYG    
#+PROPERTY: JUAN 卷七
<pb:KR3d0005_WYG_007-1a>¶
欽定四庫全書¶
　農書卷七　　　　　　　　元　王禎　撰¶
　百榖譜一¶
　　百榖序引¶
嘗聞上古之世人食鳥獸血肉以為食至神農氏作始¶
嘗草别榖而後生民粒食賴焉物理論曰百穀者三榖¶
各二十種為六十種蔬菓各二十種共為百榖注云粱¶
者黍稷之總名稻者溉種之總名菽者衆豆之總名三¶
<pb:KR3d0005_WYG_007-1b>¶
穀各二十種為六十蔬菓之類所以助穀之不及也夫¶
蔬蓏平時可以助食儉嵗可以救飢其菓實熟則可食¶
乾則可脯豐歉皆可充飢古人所謂木奴千無凶年非¶
虛語也雖曰種各有二十殆難枚舉今故總為編録其¶
陂澤之産園野之材與夫雜物品類上以助百穀之闕¶
下以補諸物之遺條列而詳具之庶幾覧者擇取而備¶
用焉¶
　　穀屬¶
<pb:KR3d0005_WYG_007-2a>¶
　　　粟¶
春秋説題辭曰粟之為言續也粟五變一變而以陽生¶
為苖二變而秀為禾三變而粲然謂之粟四變入臼米¶
出甲五變而蒸飯可食(宋均注云粟受五行氣/而五變乃成故可食)陽以一¶
立為法故粟積大一分穗長一尺文以七列精以五立¶
西者金所立米者陽精故西字合米而為粟愚按粟之¶
名不一或因姓氏或因形似隨義賦名故早則有髙居¶
黄百日粮之類晚則有鴟脚穀鴈頭青之類其餘名字¶
<pb:KR3d0005_WYG_007-2b>¶
不可徧數今略載於此齊民要術云夫粟成熟有早晚¶
苖稈有髙下收實有多少質性有彊弱米味有美惡粒¶
實有息耗地勢有良薄(案齊民要術有地勢有良/薄一句此脱去謹増入)山澤¶
有異冝順天時量地利則用力少而成功多任情返道¶
勞而無獲凡粟田菉豆小豆底為上麻黍胡麻次之蕪¶
菁大豆為下故種粟春種欲深夏種欲淺其種時雨後¶
為佳遇小雨宜接濕種遇大雨待薉生小雨不接濕無¶
以生禾苗大雨不待白背濕輾則令苖瘦薉若盛者先¶
<pb:KR3d0005_WYG_007-3a>¶
鋤一遍然後納種佳也春若遇旱秋耕之地得仰壟待¶
雨春耕者不中也夏若仰壟匪直盪汰不生兼與草薉¶
俱出凡田欲早晚相雜防嵗道有所宜有閏之嵗節氣¶
近後冝晚田然大率欲早早田倍多於晚早田淨而易¶
治晚者蕪薉難治其收之多少從嵗所冝非闗早晚然¶
早穀米實而多晚穀皮厚米少而虚也汜勝之書曰種¶
無期因地為時三月榆莢時雨膏地彊可種禾植禾夏¶
至後八九十日常夜半候之天有霜若白露下以平明¶
<pb:KR3d0005_WYG_007-3b>¶
時令兩人持長索相對各持一端以槩禾中去霜露日¶
出乃止如此禾稼五穀不傷矣又必待苖生如馬耳則¶
鏃鋤稀豁之處鋤而補之五穀惟小鋤之為良苗出壟¶
則深鋤鋤不厭數周而復始勿以無草而暫停鋤者非¶
止鋤草盖地熟而實多糠薄而米息鋤得十遍便得八¶
米也春鋤起地夏而除草春鋤不用觸濕六月以後雖¶
濕亦無嫌吕氏春秋曰苖其弱也欲孤其長也欲相與¶
俱其熟也欲相扶是故三以為族乃多粟(族聚/也)吾苖有¶
<pb:KR3d0005_WYG_007-4a>¶
行故速長弱不相害故速大横行必得從行必術正其¶
行通其風也耘苖之法其凡有四第一次曰撮苗第二¶
次曰布第三次曰壅第四次曰復(俗曰/添米)一功不至則稂¶
莠之害秕穅之雜入之矣撮苖後用一驢帯籠觜挽之¶
初用一人牽之慣熟不用止一人輕扶入之二三寸其¶
深痛過鋤力三倍所辦之田日不啻二十畆今燕趙多¶
用之名曰劐子食貨志云力耕數耘收穫如盗賊之至¶
故熟速刈乾速積刈早則鎌傷刈晚則穂折遇風則收¶
<pb:KR3d0005_WYG_007-4b>¶
减濕積則藁爛積晚則損耗連雨則生耳所以收穫不¶
可緩也記曰種而不耨耨而不穫譏其不能圖功攸終¶
也是知收穫者農事之終為農者可不趨時致力以成¶
其終而自廢其前功乎七月詩云九月築塲圃十月納¶
禾稼言農功之備也載芟之詩云載穫濟濟有實其積¶
萬億及秭夫粟者五穀之長中原土地平曠惟冝種粟¶
古今穀禄皆以是為差等出納之司皆以是為凖則周¶
禮地官曰倉人掌粟入之藏鄭注云九榖盡藏以粟為¶
<pb:KR3d0005_WYG_007-5a>¶
主故漢太倉之粟陳陳相因充溢露積於外神農之教¶
曰有石城十仞湯池百歩帶甲百萬而亡粟弗能守史¶
記云宣曲任氏之先為督道倉吏秦之敗豪傑皆争金¶
玉而任氏獨窖倉粟楚漢相拒滎陽民不得耕種米石¶
至百金而豪傑金玉盡歸任氏任氏以此起富所以凶¶
年饑嵗雖隋侯之珠不易一鍾之粟也由此言之粟之¶
於世豈非為國為家之寳乎¶
　　　水稻¶
<pb:KR3d0005_WYG_007-5b>¶
稻之名不一随人所呼不必縷數稻有粳秫之别粳性¶
踈而可炊飯秫性粘而可醸酒然非水則無以生故種¶
藝之法冝選上流出水便其性也春秋説題辭稻之為¶
言藉也稻舍水盛其徳也稻太隂精含水漸洳乃能化¶
也淮南子亦曰江水肥而宜稻南方下土塗泥皆冝水¶
種治稻者蓄陂塘以瀦之置隄閘以止之故周官制典¶
稻人掌稼下地以瀦蓄水以防止水齊民要術云三月¶
種者為上時四月上旬種者為中時中旬為下時先放¶
<pb:KR3d0005_WYG_007-6a>¶
水十日後曳碌碡十遍地旣熟淨淘種子漬經三宿漉¶
出内草篅中裛芽長二分一畆三升種之苖長陳草復¶
起以鎌侵水芟之稻苗漸長復須薅之薅訖去水曝根¶
令堅彊時水旱而溉之又有作為畦埂耕杷既熟放水¶
匀停擲種於内候苖生五六寸㧞而秧之今江南皆用¶
此法苖髙七八寸則耘之(爪耘爬耘/見農器譜)耘畢放水熇之欲¶
秀復用水浸之苖既長茂復事薅㧞以去稂莠(薅馬見/農器譜)¶
農家收穫尤當及時江南上雨下水收稻必用喬杆笐¶
<pb:KR3d0005_WYG_007-6b>¶
架乃不遺失(喬杆笐架/見農器譜)盖刈早則米青而不堅刈晚則¶
零落而損收又恐為風雨損壊此九月築場十月納稼¶
工夫次第不可失也大抵稻穀之美種江淮以南直徹¶
海外皆宜此稼舂而為米潔白可愛炊為飯食尤為香¶
美孔子云食夫稻衣夫錦盖食之於稻衣之於錦無以¶
加也故生民蓄積而禦飢國家饋運而濟乏誠穀中之¶
上品世間之珍藏也¶
　　　旱稻¶
<pb:KR3d0005_WYG_007-7a>¶
稻之名一而水旱之名異盖水稻宜近上流旱稻宜用¶
下田齊民要術云凡下田停水處燥則堅垎濕則汚泥¶
難治而易荒墝埆而殺種其春耕者殺種尤甚故宜五¶
六月時暵之以擬大麥麥時水澇不得納種者九月復¶
一轉至春種稻萬不失一凡種下田不問春夏候水盡¶
地白背時速耕耙勞頻翻令熟二月半種稻為上時三¶
月為中時四月初及半為下時漬種如法裛令開口耬¶
耩掩種之即再遍勞苖長三寸耙勞而鋤之鋤惟欲速¶
<pb:KR3d0005_WYG_007-7b>¶
每經一雨輙欲耙勞苖髙尺許則鋒天雨無所作宜冐¶
雨薅之科大如穊者五六月中霖雨時㧞而栽之其髙¶
田種者不求極良惟須廢地亦秋耕耙勞令熟至春黄¶
塲納種不冝濕下餘法悉與下田同(案此書節取諸書/雖不全録原文然)¶
(餘法悉與下田同一語乃指髙田而言今刪去其髙/田種者三十字文義不明謹案齊民要術原文増入)今¶
閩中有得占城稻種髙仰處皆冝種之謂之旱占其米¶
粒大而且甘為旱稻種甚佳北方水源頗少惟陸池沾¶
濕處種稻其耕鋤薅㧞一如前法一種有小香稻者赤¶
<pb:KR3d0005_WYG_007-8a>¶
芒白粒其米如玉飯之香美凡祭祀延賔以為上饌盖¶
貴其罕也¶
　　　大小麥(青稞/附)¶
麥芒穀也詩謂貽我来牟即大小麥也雜隂陽書曰大¶
麥生於杏二百日秀秀後五十日成生於亥壮於卯長¶
於辰老於巳死於午惡於戌忌於子丑小麥生扵桃二¶
百一十日秀秀後六十日成忌與大麥同月令以仲秋¶
勸人種麥無或失時尚書大𫝊以秋昏虚星中可以種¶
<pb:KR3d0005_WYG_007-8b>¶
麥(虚北方元武之宿八/月昏中見於南方)務本直言云麥種初收時旋打¶
旋揚與蠶沙相和辟蟲傷資地力苖又耐旱齊民要術¶
謂八月中戊社前種者為上時下戊前為中時八月末¶
九月初為下時此種麥之法也大麥非良地則不須種¶
小麥非下田則不冝説文曰麥金旺而生火旺而死夫¶
八月乃金旺之月麥於是月而生五月乃火旺之月麥¶
於是月而死是知物之生成各有其時種植之日有先¶
後則所擲之子有多寡種植之地有肥磽則所收之利¶
<pb:KR3d0005_WYG_007-9a>¶
有厚薄大抵未種之先當於五六月暵地若不暵地而¶
種其收倍薄凡種須用耬犂下之又用砘車碾過日種¶
数畝盖成壟易扵鋤治又有漫種一法農人左手挟器¶
盛種右手握而匀擲於地既遍則用耙勞覆之又頗省¶
力(耬犂砘車/見農器譜)此北方種麥之法南方惟用撮種故所種¶
不多然糞而鋤之人功既到所收亦厚正月二月勞而¶
鋤之三月四月鋒而更鋤苖乃茂盛既秀不須再鋤直¶
至收穫韓氏直説云四五月麥熟帶青收一半候熟收¶
<pb:KR3d0005_WYG_007-9b>¶
一半若過熟則抛費每日至晚即便載麥上場堆積用¶
苫繳覆以防雨作如天晴乗夜載上塲薄攤使之易乾¶
碾過一遍翻過又碾一遍起稭下場揚子收起直待所¶
收麥子都碾盡将以前未淨稭稈再碾如此可一日一¶
塲比及收盡時分三分中已碾其二分古語云收麥如¶
救火若少遲慢一值隂雨即為災傷况遷延過時秋苗¶
亦妨鋤治北方芟麥用釤綽腰籠一人日可收麥數畆¶
南方收麥鎌割手□所種麥少故也若力省而工倍當¶
<pb:KR3d0005_WYG_007-10a>¶
以北方為法(釤綽腰籠/見農器譜)然貯藏之法尤不可不明大凡¶
曬大小麥須六月掃塲地候地毒熱衆手薄攤取蒼耳¶
碎剉拌曬至未時趂熱收可二年不蛀更欲曬亦止在¶
立秋前若立秋後則已有蟲生恐無益矣夫大小麥北¶
方所種極廣大麥可作粥飯甚為出息小麥磨麫可作¶
餅餌飽而有力若用厨工造之尤為珍味充食所用甚¶
多故春秋惟麥禾不收則書之盖重其闕也世又有所¶
謂青棵麥不過名與大小麥頗異爾種畆用子八升與¶
<pb:KR3d0005_WYG_007-10b>¶
大麥同時熟好收畆得三四石每石得麵八九斗堪作¶
餅餌磨盡無麸但打時稍難惟伏日用碌碡碾過亦助¶
二麥不足之用也¶
　百榖譜二¶
　　穀屬¶
　　　黍¶
説文云禾入水為黍又黍暑也當暑而生暑盡而收齊¶
民要術云凡黍田新開荒為上大豆底為次穀底為下¶
<pb:KR3d0005_WYG_007-11a>¶
地必欲熟一畆用子四升三月上旬種者為上時四月¶
上旬為中時五月上旬為下時夏種黍與殖榖同時非¶
夏者大率以椹赤為候苖生隴平即冝耙勞鋤三遍乃¶
止鋒而不耩詩云維秬維秠秬黒黍也書曰秬鬯一卣¶
秬黍之别名此言黍之為酒尚矣今有赤黍米黄而黏¶
可蒸食白黍釀酒亞於糯秫廣志云黍有牛黍有稻尾¶
黍馬革大黒黍此黍之異名也又北地逺處惟黍可生¶
所謂當暑而種當署而收其莖穂低小(土人謂/之林子)可以釀¶
<pb:KR3d0005_WYG_007-11b>¶
酒又可作餟粥黏滑而甘此黍之有補於艱食之地也¶
大抵割黍欲晚早則米不成冝即濕踐之凡祭祀以黍¶
為上盛古人多以雞黍為饌貴其色味之美也¶
　　　穄¶
穄禾從祭謂可以供祭也其苖莖穗葉與黍難别故言¶
黍必及於穄其米用有異也種治之法與黍俱同凡穄¶
味羙者亦收薄難舂割穄欲早盖晚多零落收訖宜蒸¶
而裛之曝乾舂而為米其米踈爽可炊煑作飯時諸穀¶
<pb:KR3d0005_WYG_007-12a>¶
未熟可以接飢其色鮮黄其味香羙然所種特少為農¶
家之稀饌也¶
　　　粱秫¶
粱有赤粱有白粱廣雅曰有具粱觧粱有遼東黄粱其¶
禾莖葉似粟其粒比粟差大其穗帯毛芒牛馬皆不食¶
與粟同時熟收割之法亦同舂而為米圓滑如珠炊之¶
香美勝於粟米世謂之膏粱號食飯之上品也(案此條/之目粱)¶
(秫並列乃言粱而不言秫疑文有脱誤謹案廣志曰秫/粘粟有赤有白有胡秫早熟及麥説文亦曰秫稷之黏)¶
<pb:KR3d0005_WYG_007-12b>¶
(者今世有黄粱穀秫桑根/秫櫶天棓秫可以補其闕)¶
　　　大豆(豍豆/附)¶
大豆有白黒黄三種廣雅曰大豆菽也爾雅曰戎菽謂¶
之荏菽春大豆次植榖之後二月中旬為上時一畝用¶
子八升三月上旬為中時畆用子一斗四月上旬為下¶
時畆用子一斗二升嵗冝晚者五六月亦得然時晚則¶
種子當稍加地不求熟故也尤當及時鋤治使之葉蔽¶
其根庶不畏旱崔寔曰正月可種豍豆二月可種大豆¶
<pb:KR3d0005_WYG_007-13a>¶
又曰三月桑椹赤可種大豆又曰四月時雨降可種大¶
小豆大槩美田欲稀薄田欲稠也穫豆之法貴晚盖早¶
則零落而損實也其大豆之黒者食而充飢可備凶年¶
豐年可供牛馬料食黄豆可作豆腐可作醤料白豆粥¶
飯皆可拌食三豆色異而用别皆濟世之榖也¶
　　　小豆¶
廣雅曰小豆荅也本草經云張騫徃外國得胡豆今世¶
小豆有菉豆赤豆白豆豇豆䝁豆皆小豆類也種豆於¶
<pb:KR3d0005_WYG_007-13b>¶
夏至後十日者為上時畝用子八升初伏斷手為中時¶
畆用子一斗中伏斷手為下時畝用子一斗二升中伏¶
以後則晚矣熟耕耬下以為良澤多者耬耩漫擲而勞¶
之如種麻法汜勝之書云豆生布葉鋤之生五六葉又¶
鋤之然亦不可甚治古所以不盡治者豆有膏盡治之¶
則傷膏傷則不成而其收耗折也夫收割之法待其可¶
收則刈豆角三青兩黄㧞而倒豎籠叢之則生熟皆均¶
不畏嚴霜從本至末全無秕減北方惟用菉豆最多農¶
<pb:KR3d0005_WYG_007-14a>¶
家種之亦廣人俱作豆粥豆飯或作餌為炙或磨而為¶
粉或作麴材其味甘而不熱頗觧藥毒乃濟世之良榖¶
也南方亦間種之¶
　　　豌豆¶
豌豆種與大小麥同時来嵗三四月則熟又謂之蠶豆¶
以其蠶時熟也百穀之中實為先登蒸煑皆可便食是¶
用接新代飯充飽務本直言云如近城郭種之可摘豆¶
角賣而變物荘農獻送以為嘗新貴其早也今山西人¶
<pb:KR3d0005_WYG_007-14b>¶
用豆多麥少磨麵可作餅餌而食此豆五榖中最冝耐¶
陳不問凶豐皆可食用實濟飢之寳也¶
　　　蕎麥¶
蕎麥赤莖烏粒種之則易為工力收之則不妨農時晚¶
熟故也農桑輯要云凡蕎麥五月耕地經二十五日草¶
爛得轉并種耕三遍立秋前後皆十日内種之待霜降¶
收刈恐其子粒焦落乃用推鎌穫之(推鎌見農/器圖譜)北方山¶
後諸郡多種治去皮殻磨而為麵攤作煎餅配蒜而食¶
<pb:KR3d0005_WYG_007-15a>¶
或作湯餅謂之河漏滑細如粉亞於麥麵風俗所尚供¶
為常食然中土南方農家亦種但晚收磨食溲作餅餌¶
以補麵食飽而有力實農家居冬之日饌也¶
　　　薥黍(案蜀黍一名髙粱一名蜀秫以種来/自蜀形類黍故有諸名薥應從蜀)¶
薥黍春月種不冝用下地莖髙丈餘穂大如帚其粒黒¶
如漆如蛤眼(案齊民要術黍有鶯鴿/之名據此則蛤當作鴿)熟時收刈成束攅¶
而立之其子作米可食餘及牛馬又可濟荒其梢可作¶
洗帚稭稈可以織箔夹籬供爨無可棄者亦濟世之一¶
<pb:KR3d0005_WYG_007-15b>¶
榖農家不可闕也¶
　　　胡麻¶
胡麻即今之脂麻是也漢時張騫得其種於胡地故目¶
之曰胡麻本草注云麻八棱者為巨勝四稜者為胡麻¶
皆以烏者良白者劣衍義云今胡地所出者多肥大其¶
紋鵲其色紫黒取油亦多齊民要術曰胡麻於白地種¶
二三月為上時四月上旬為中時五月上旬為下時(月/半)¶
(前種者實多而成月半/後種者少子而多枇也)種欲截雨脚(若不縁濕/融而不生)一畝用¶
<pb:KR3d0005_WYG_007-16a>¶
子二升漫種者先以耬耩然後撒子空曳勞(勞上加人/則土厚不)¶
(生/)耬耩者炒沙令燥中半和之(不和沙下不均壟/種若荒得用鋒耬)鋤不¶
過三遍刈束欲小(束大則難燥/打手復不勝)以五六束為一叢斜倚¶
之(不爾則風吹/倒損收也)候口開乗車詣田抖擻(側䜿以小/杖㣲打之)還叢¶
之三日一打四五遍乃盡耳(若乘濕横積蒸熟速乾雖/欝裛無風吹虧損又慮裛)¶
(者不中為種子/然油無損也)按古詩言麻麥言禾麻則麻尚矣乃今¶
之白脂麻也胡麻出於胡地大而少異取其油可以煎¶
烹可以燃㸃其麻又可以為飯續齊諧志所謂天台胡¶
<pb:KR3d0005_WYG_007-16b>¶
麻飯是也¶
　　　麻子(蘇子/附)¶
麻子爾雅所謂黂枲實儀禮註所謂苴麻之有黂者皆¶
謂黂為子也本草圖經曰麻黂麻子生大山川谷今䖏¶
處有之皆園圃所蒔績其皮以為布者麻黂一名麻勃¶
麻上花勃勃者審如是言則子與黂為二物矣齊民要¶
術曰止取實者種班黒麻子(班黒者饒實崔寔曰苴麻/子黒又實而重𢷬治作燭)¶
(不作/麻)耕須再遍一畝用子三升二月種者為上時四月¶
<pb:KR3d0005_WYG_007-17a>¶
初為中時五月初為下時大率二尺留一根(穊則/不成)鋤常¶
令浄(荒則/少實)既放勃㧞去雄(若未放勃去雄/者則不成子實)凡五榖地畔¶
近道者多為六畜所犯宜種胡麻麻子以遮之(胡麻六/畜不食)¶
(麻子齧頭則科大收此/二實足供美燭之費也)慎勿於大豆地中雜種麻子(麻/地)¶
(両損而/收並薄)六月中可於麻子地間散蕪菁子而鋤之擬收¶
其根雜隂陽書曰麻生於揚或荆七十日後花六十日¶
後熟種忌四季辰未戍丑戊己汜勝之書曰樹髙一尺¶
以蠶矢糞之無蠶矢以溷中熟糞亦善樹一升天旱以¶
<pb:KR3d0005_WYG_007-17b>¶
流水澆之無流水曝井水殺其寒氣以澆之雨澤時適¶
勿澆澆不欲數霜下實成速斫之其樹大者以鋸鋸之¶
務本新書曰凡種五榖如地畔近道者亦可另種蘇子¶
以遮六畜傷踐收子打油燃燈甚明或熬油以油諸物¶
爾雅曰蘇桂荏釋曰蘇荏類草按麻子蘇子六畜所不¶
犯類能全身逺害者於五穀有外䕶之功於人有燈油¶
之用皆不可闕也¶
　農書卷七¶
