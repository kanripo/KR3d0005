# -*- mode: mandoku-view; -*-
#+TITLE: 王氏農書
#+DATE: 2015-08-24 23:03:33.746096
#+PROPERTY: ID KR3d0005
#+PROPERTY: BASEEDITION WYG    
#+PROPERTY: JUAN 卷十五
<pb:KR3d0005_WYG_015-1a>¶
欽定四庫全書¶
　農書卷十五　　　　　　　元　王禎　撰¶
　農器圖譜七¶
　　蓑笠門¶
傳曰首戴苧蒲身服襏襫此謂之農今田家蓑笠以莎¶
以篛為之者是也後之禦雨蔽日等具由此增其巧便¶
為田農必用之物是可尚也復以牧笛葛燈籠等附之¶
愈賁飾於圖譜矣¶
<pb:KR3d0005_WYG_015-2a>¶
蓑雨衣無羊詩曰何蓑何笠毛註曰蓑所以備雨笠所¶
以禦暑唐韻云蓑草名可為雨衣又名襏(北末/切)襫(施隻/切)¶
説文云秦謂之草(方歴切又/婢赤切)爾雅曰薃侯莎蓑衣以莎¶
草為之故音同莎又名薛六韜農器篇曰蓑薛簦笠今¶
總謂之蓑雨具中最為輕便王荆公詩云采采霜露下¶
披披煙雨中蒲茅以為衣䄈褐相與同勿妬市門人綺¶
紈被奴僮當慙邉城戍擐甲徂春冬¶
<pb:KR3d0005_WYG_015-3a>¶
笠戴具也古以臺皮為笠詩所謂臺笠緇撮今之為笠¶
編竹作殻𠂻以籜篛或大或小皆頂隆而口圓可芘雨¶
蔽日以為蓑之配也王荆公詩云耕有春雨濡耘有秋¶
陽暴二物應時需九州同我欲孰能生少慕得此云自¶
足君思周伯陽所願豈華轂¶
<pb:KR3d0005_WYG_015-4a>¶
屝草屨也左傳曰共其資糧屝屨説文曰屝草屨也孔¶
疏云屝屨俱是在足之物善惡異名耳喪服傳曰疏屨¶
者粗薊之屝也是屝用草為之注云草履者履屨通言¶
耳今云屝屨相形以曉人也詩云蒯菅柔韌自編成不¶
換仍呼不借名長向緑蓑衣底着雨行偏稱(去/聲)野夫情¶
<pb:KR3d0005_WYG_015-5a>¶
屨麻履也傳云屨滿戸外蓋古人上堂則遺屨於外此¶
常屨也今農人春夏則屝秋冬則屨從省便也方言屝¶
粗屨也徐兖之郊謂之屝自闗而西謂之屨中有木者¶
謂之複舄自闗而東謂之複履其卑者謂之䩩(音婉子/按揚)¶
(今本作其庳/者謂之靴)下禪謂之鞮(今韋/鞮也)絲作者謂之履麻作者¶
謂之不借粗者謂之&KR0146;(按揚子南楚江沔之間總謂之/麄西南梁益之國或謂之&KR0146;)¶
東北朝鮮冽水之間謂之䩕(音/卬)或謂之䋀(下瓦切/一音畫)徐土¶
邳沂之間大粗謂之䩕角(今漆履/有齒者)皆屨之别名也詩云¶
<pb:KR3d0005_WYG_015-5b>¶
織麻成屨足相容嗜好殊非蠟屐同未擬平生着㡬緉¶
且憑踐履有深功¶
<pb:KR3d0005_WYG_015-6a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-6b>¶
橇(輸芮/切)泥行具也史記禹乘四載泥行乘橇孟康曰橇¶
形如箕摘行泥上東坡秧馬歌叙云橇豈秧馬之類歟¶
以康言考之非秧馬類也嘗聞向時河水退灘淤地農¶
人欲就泥裂漫撒麥種奈泥深恐没故制木板為履前¶
頭及兩邉髙起如箕中綴毛繩前後繫足底板既濶則¶
舉歩不䧟今海陵人泥行及刈過葦泊中皆用之切詳¶
本字從木從毛即其義也詩云大禹平水土泥行即乘¶
橇後人相地宜彷像資種藝材寛一屐餘跡認䨇鳬蛻¶
<pb:KR3d0005_WYG_015-7a>¶
豈知千載後翻免足胝弊¶
<pb:KR3d0005_WYG_015-8a>¶
覆殻(一名鶴翅/一名背蓬)篾竹編如龜殻𠂻以籜箬覆於人背繩¶
繫肩下耘薅之際以禦畏日兼作雨具下有卷口可通¶
風氣又分雨溜適當盛暑田夫得此以免曝烈之苦亦¶
一壺千金之比也詩云田頭赫日曝膚赬微智能令庇¶
廕清竹股合編深可覆篛胎層布薄還輕製成龜背兼¶
龜兆俯作鶴軀如鶴行南北薅鋤人得此隨身長若片¶
雲生¶
<pb:KR3d0005_WYG_015-9a>¶
通簪貫髪虛簪也一名氣筒以鹿角稍尖作之(如無鹿/角以竹)¶
(木代之或大/翎筒亦可)長可三寸餘筒之周圍横穿小竅數處使¶
俱相通故曰通簪田夫田婦暑日之下折腰俛首氣騰¶
汗出其髪髻蒸鬰得貫此簪一二以通風氣自然爽快¶
夫物雖微末而有利人之效甚可愛也詩云汗隨低首¶
沛如淋散髻斜横得此簪(散字上聲晉書王儉/作散髪髻斜横簪)氷筋玲¶
瓏清吹(去/聲)入月痕依約墨雲深孤標不作附炎態虛腹¶
寜無利物心微眇棄餘能適用何殊弊帚直千金¶
<pb:KR3d0005_WYG_015-10a>¶
臂篝(篝古侯切/籠笿也)狀如魚笱篾竹編之又呼為臂籠江淮¶
之間農夫耘苖或刈禾穿臂於内以帣(居願/切)衣袖猶北¶
俗芟刈草木以皮為袖套皆農家所必用者詩云筠篝¶
編織作中虛穿臂農夫䕶若膚不似舞姬華宴上巧籠¶
衣袖絡珍珠¶
<pb:KR3d0005_WYG_015-11a>¶
牧笛牧牛者所吹早暮招來群牧猶牧馬者鳴笳也嘗¶
於村野間聞之則知時和嵗豐寓於聲也每見模為圖¶
畫詠為歌詩實古今太平之風物也王荆公詩云緑草¶
無端倪牛羊在平地芊綿杳靄間落日一横吹迢遥送¶
晚響誕謾寫真意豈比賣餳夫吹簫販童稚¶
<pb:KR3d0005_WYG_015-12a>¶
葛燈籠南史宋武祖微時躬耕於丹徒及受命耨耜之¶
具頗有存者皆命藏之以示子孫及孝武帝大明中壞¶
所居隂室起玉燭殿與群臣觀之牀頭有障壁挂葛燈¶
籠侍臣盛稱武帝素儉之徳帝曰田舎翁得此足矣今¶
農家襲用以憑暮夜提携徃來照視有古之遺風焉詩¶
云田家破厚夜膏火固常然匪加覆䕶功莫禦長風前¶
瞻彼蘝蔓葛體質相纒綿物兮用有宜所貴求天全采¶
采施(以豉/切)谷姿篝燈手親編順彼自然性非把栁桮棬¶
<pb:KR3d0005_WYG_015-12b>¶
貪我㧞擢思結爾繼晷縁持之或逺適處也或中懸所¶
要效實用照暗憑周旋緬懷宋武事儉徳垂千年施之¶
田舎翁朴俗非求妍火城爛紅紗賦分何獨偏¶
<pb:KR3d0005_WYG_015-13a>¶
　農器圖譜八¶
　　蓧蕢門¶
蓧蕢皆古盛榖器也論語謂荷蕢荷蓧今以名篇遵古¶
制也由是類而書之然榖物别(入/聲)精粗之異等故器用¶
隨細大之有差方俗稱呼分彼此之名室家用舎備盈¶
虛之數既貯儲之多便復簸蹂之同資今總收録庻不¶
乏用云¶
<pb:KR3d0005_WYG_015-14a>¶
蓧(徒吊/切)字從草從條取其象也即今之盛榖種器語曰¶
遇丈人以杖荷蓧盖蓧器之小者可杖荷之既農隱所¶
用必為盛榖器也包氏曰蓧竹器考其字體非從竹若¶
謂竹器非也説文曰耘器稽之書傳錢鎛鋤耨皆刄為¶
之謂蓧為耘器亦非也當與蕢同類皆盛榖器但有大¶
小之差故因辯之以袪世惑(南方盛稻種用簞以竹為/之北方藏粟種用簍多以)¶
(草木之條編之蓧蓋是此類一案蓧蕢皆/盛榖器故併作一詩繫在蕢  條之下)¶
<pb:KR3d0005_WYG_015-15a>¶
蕢草器從草貴聲論語有荷蕢而過孔氏之門者古文¶
作臾象形盛榖器集韻作籄字從竹舉土籠也語云譬¶
如為山未成一簣書云功虧一簣俱從竹注云土籠今¶
上文從草以草為之即盛榖器也詩云伊昔丈人軰荷¶
蓧與荷蕢蓧蕢雖若殊知皆古農器視彼隱者流避世¶
復避地為兹身口謀寜同聖人意寥寥千載後猶能覩¶
餘制因物想遺風憮然發三喟(案此蓧蕢二條原本誤/列於蓧蕢門小引之前)¶
(謹改/正)¶
<pb:KR3d0005_WYG_015-16a>¶
筐竹器之方者詩注云筐篚屬可以行幣帛及盛物三¶
禮圖曰大筐以竹受五斛以盛米致饋於聘賔小筐以¶
竹受五升以盛米又曰筐以盛熬榖詩曰采采卷耳不¶
盈頃(音/傾)筐又曰女執懿筐爰求柔桑筐之制其來已久¶
今用於農家者多矣(案筐筥亦一類故亦併作/一詩繫於筥一條之下)¶
<pb:KR3d0005_WYG_015-17a>¶
筥亦作&KR0034;竹器之圓者注曰筥圓而長但可實物而已¶
三禮圖曰筥受五升盛饔餼之米致於賔館良耜詩曰¶
載筐及筥左傳筐筥錡釜之器字説云筐筥一器也特¶
方圎之異云耳江沔之間謂之籅(音/餘)趙岱之間謂之䈱¶
(兮攷/切)淇衛之間謂之牛筐小者南楚謂之簍(音/縷)自闗而¶
西秦晉之間謂之箄(方氏/切)筥其通語也詩云古今制器¶
同方圓曰筐筥是用采蘋蘩于以盛稷黍修誠薦王公¶
居貧侑尊俎物兮茍適用雅素吾所與¶
<pb:KR3d0005_WYG_015-18a>¶
畚(音/本)土籠(力董/切)也左傳樂喜陳畚梮注云畚簣籠集韻¶
作□晉書王猛少貧賤嘗鬻畚為事説文畚&KR0008;(音/瓶)屬又¶
蒲器也所以盛種杜林以為竹筥揚雄以為蒲器然南¶
方以蒲竹北方用荆栁或負土或盛物通用器也詩云¶
江南貴蒲竹漢北取荆栁致用與蕢均聯名惟臿偶不¶
辭編織勞常為貧賤有他日興土工嗟哉須汝負¶
<pb:KR3d0005_WYG_015-19a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-19b>¶
𥫱(徒本/切)集韻云盛榖器或作囤又蘧也北方以荆栁或¶
蒿卉制成圓様南方判竹編草或用籧篨空洞作圍各¶
用貯榖南北通呼曰𥫱兼篅&KR2493;而言也然𥫱多露置可¶
用貯糧篅&KR2493;在室可用盛種皆農家收榖所先具者故¶
併次之　篅(市專/切)説文云判竹圓以盛榖𥫱類也篅或¶
作圌此&KR2493;與篅皆𥫱之别名但大小有差亦蓧蕢之舊¶
制不可遺也　&KR2493;(章恕/切)集韻云&KR2493;筐盛種器盖連底小¶
𥫱便於移用&KR2493;作&KR0034;又作&KR0008;詩云農家屯糧元有具以¶
<pb:KR3d0005_WYG_015-20a>¶
𥫱為名湏用竹體圓制宻塗塈茨正則能容傾則覆南¶
北由來無異名露置當陽安用屋樂嵗先為歉嵗防一¶
年耕有三年蓄但令積粟比任生未必指囷無魯肅先¶
民作器兼細巨下逮人間篅與&KR2493;篅與&KR2493;小毋慮酌量¶
出納宜朝暮日計不足月有餘徙頓東西無定處家存¶
戸置多貯儲貴可無憂賤無蠧便當封作富民侯彼腹¶
纔飢吾腹飫國不空虚倉廩助嵗嵗豐年歌黍稌¶
<pb:KR3d0005_WYG_015-21a>¶
榖匣盛榖方木層匣也用板四葉相嵌而方大小不等¶
髙下隨宜下作底足疊累數層上作頂蓋貯榖於内置¶
穴於下可以啟閉用之多在屋室亦可露置以瓦覆之¶
比之囤京可以移頓較之篅&KR2493;可以增减既無雀䑕之¶
耗又無濕浥之虞實榖藏之佳者詩云取制異囷京初¶
憑梓匠成虚中元有受正立乃無傾封鐍開還瀉方層¶
貯毎盈家家能置此亦號小常平¶
<pb:KR3d0005_WYG_015-22a>¶
籮匠竹為之上圎下方挈米榖器量可一斛方言籮所¶
以注斛陳魏宋楚之間謂之䈪自闗而西謂之注箕皆¶
籮之别名也(案籮與&KR1237;亦併作一/詩繫&KR1237;一條之下)¶
<pb:KR3d0005_WYG_015-23a>¶
&KR1237;(才何/切)亦籮屬比籮稍匾而小用亦不同&KR1237;則造酒造¶
飯用之漉米又可盛食物蓋籮盛其粗者而&KR1237;盛其精¶
者精粗各適所受不可易也詩云匾小即云&KR1237;圎大則¶
為籮從竹皆盛器協音豈異科販夫挑自便田舎用還¶
多今嵗租糧畢空虚奈爾何¶
<pb:KR3d0005_WYG_015-24a>¶
儋(都監/切)貯米器也漢書揚雄無儋石之儲晉劉毅家無¶
儋石之儲應劭曰齊人名甖為儋受二斛顔師古曰儋¶
者一人所負擔也方言云罃陳魏宋楚之間曰㼶(音/臾)或¶
曰㼡(音/殊)燕之東北朝鮮冽水之間謂之瓺(音/暢)周洛韓鄭¶
之間謂之甀儋或作甔字從瓦瓦器也今江淮間農家¶
造泥為甕披以麻草用貯食米可以代儋細民甚便之¶
詩云腹寛口綽豈瓶罌力負從知一擔平外備五名因¶
俗異中容兩斛賴陶成揚雄嗜酒嗟常乏劉毅呼盧愧¶
<pb:KR3d0005_WYG_015-24b>¶
豈盈我願貯儲能稍給不須攀慕二公名¶
<pb:KR3d0005_WYG_015-25a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-25b>¶
籃竹器無係為筐有係為籃大如斗量又謂之笭(郎鼎/切)¶
箵(桑鼎/切)農家用採桑柘取蔬菓等物易挈提者方言籠¶
南楚江沔之間謂之篣或謂之笯郭璞云亦呼籃蓋一¶
器而異名也詩云賣花擔上兩相宜劚藥山前屢挈歸¶
何似採桑盛葉好是中還有綺羅衣¶
<pb:KR3d0005_WYG_015-26a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-26b>¶
箕簸箕也説文云簸揚米去糠也莊子曰箕之簸物雖¶
去粗留精然要其終皆有所除是也然北人用栁南人¶
用竹其制不同用則一也詩云哆兮侈兮成是南箕箕¶
四星二星為踵二星為舌哆侈謂踵已大而舌又廣也¶
又維南有箕載翕其舌故箕皆有舌易播物也諺云箕¶
星好風謂主簸揚農家所以資其用也王荆公詩云精¶
良止如留䟽惡棄如擯如擯非爾憎如留豈吾吝無心¶
以擇物誰喜亦誰慍翁乎勤簸揚可使糠粃盡¶
<pb:KR3d0005_WYG_015-27a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-27b>¶
帚今作箒又謂之篲集韻云少康作箕帚其用有二一¶
則編草為之㓗除室内制則匾短謂之條(亦作/苕)帚一則¶
束篠為之擁掃庭院制則叢長謂之埽帚又有種生埽¶
帚一科可作一帚謂之獨埽農家尤宜種之以備場圃¶
間用也詩云有星常在天埽除即名彗觀象者何人為¶
帚以㓗地身居百榖後名擅千金義能清四海塵此事¶
乃極致¶
<pb:KR3d0005_WYG_015-28a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-28b>¶
籭(所宜/切)竹器内方外圎用篩榖物説文云可以除粗取¶
精集韻作簛又作簁或作篩其制有踈宻大小之分然¶
皆粒食之總用也耕織圖詩云茆檐間杵臼竹屋細籭¶
簸照人珠琲光奮臂風雨過計功初不淺坐食良自賀¶
西隣華屋兒醉飽正髙卧¶
<pb:KR3d0005_WYG_015-29a>¶
　¶
　¶
　¶
　¶
　¶
　¶
　¶
　¶
<pb:KR3d0005_WYG_015-29b>¶
䉛(於六/切)漉米器説文淅箕也又云漉米籔(蘇后/切)又炊䉛¶
也廣雅曰淅䉴(音/箱)㔯(音/旋)䉛(一曰/籔)方言云炊䉛謂之縮(漉/米)¶
(䉛/也)或謂之&KR0034;(音/籔)或謂之㔯(江東呼為/淅籖也)盖今炊米日所用¶
者　䈰(所交/切)飯䈰也説文陳留謂飯帚曰䈰從竹捎聲¶
一曰飯器容五升今人亦呼飯箕為䈰箕南曰䉛北曰¶
䈰南方用竹北方用栁皆漉米器或盛飯所以供造酒¶
食農家所先雖南北名制不同而其用則一故附類之¶
䉛詩云筠用亦已多䉛也惟一器口圎得㔯名腹深有¶
<pb:KR3d0005_WYG_015-30a>¶
籔義漉米本所施㸑炊仍可備日用有餘功毋為飽時¶
棄䈰詩云䈰器亦名箕筠人織竹為朶頤深且哆便腹¶
大而垂適應今時用良由古制遺令人常飽徳淅玉趂¶
晨炊¶
<pb:KR3d0005_WYG_015-31a>¶
篩榖箉竹器箉與袋同音篇韻俱各不收盖土俗所呼¶
傳寫於文字者如此其制比籭踈而頗深如籃大而稍¶
淺上有長係可挂農人撲禾之後同稃穂子粒旋旋貯¶
之於内輙篩下之上餘穰藁逐節棄去其下所留榖物¶
須付之颺籃以去糠粃嘗見於江浙農家詩云誰編踈¶
器破霜筠榖物相和聼爾分待得細捐穰藁盡颺籃還¶
得効微勤¶
<pb:KR3d0005_WYG_015-32a>¶
颺籃颺(餘亮/切)集韻謂風飛也籃形如北箕而小前有木¶
舌後有竹柄農夫收穫之後場圃之間所蹂禾穂糠籺¶
相雜執此㩍而向風擲之乃得浄榖不待車扇又勝箕¶
簸田家便之詩云稃穂離披與榖同要憑分别混淆中¶
柄頭能㵼精糧在糠粃從渠走下風¶
<pb:KR3d0005_WYG_015-33a>¶
種(上/聲)簞盛種竹器也其量可容數斗形如圎甕上有&KR2350;¶
口農家用貯榖種&KR0869;之風處不至鬰浥勝窖藏也古謂¶
修簞窖論語一簞食之簞食器與此字雖同然制度有¶
大小之殊作用有彼此之效齊民要術云藏稻必用簞¶
盖稻乃水榖宜風燥之種時就浸水内又其便也詩云¶
食器嘗聞陋巷間田家貯榖亦名簞指期播種雲彌望¶
好作資生寳藏看¶
<pb:KR3d0005_WYG_015-34a>¶
曬槃曝榖竹器廣可五尺許邊縁微起深可二寸其中¶
平濶似圎而長下用溜竹二莖兩端俱出一握許以便¶
扛移趂日攤布榖實曝之蠶時農家兼用為篚但底宻¶
而不通風氣終非蠶具詩云平如鋪簟淺於舟榖實攤¶
來亦易收嘗笑昔年髙鳯麥漫教平地雨漂流¶
<pb:KR3d0005_WYG_015-35a>¶
摜(古患/切)稻簟摜抖擻也簟承所遺稻也農家禾有早晚¶
次第收穫即欲隨手得糧故用廣簟展布置木物或石¶
於上各舉稻把摜之子粒隨落積於簟上非唯免汚泥¶
沙抑且不致耗失又可曬榖物或捲作𥫱誠為多便南¶
方農種之家率皆制此詩云摜稻當憑廣簟中聲如風¶
雨露寒蓬誰知舒卷皆能用就貯精糧保嵗豐¶
　¶
　¶
<pb:KR3d0005_WYG_015-35b>¶
　¶
　¶
　¶
　¶
　¶
　¶
　¶
　農書卷十五¶
